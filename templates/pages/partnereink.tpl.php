<div class="tartalom1">
    <h1>
        <i class="fa fa-info-circle" aria-hidden="true"></i>
        Partnereink
    </h1>
</div>
<div class="tartalom2">
<h2>
    <i class="fa fa-plug" aria-hidden="true"></i>
    Megújuló Energiapark, Debrecen
</h2>
<img src="images/partner/energiapark_db.png" width="300px" class="float-right" style="margin-left:10px;" />
<p>
A bemutatópark többek között hivatott megmutatni a napkollektor működését, a napelemek működését valamint a hőszivattyús fűtési rendszert és a vízteres cserépkályhát. A különböző napelem típusok (pl. monokristályos napelem) és napkollektor típusok (pl. vákuumcsöves napkollektor) egymással való összehasonlítása remek lehetőség azoknak, akik ezt a témát tűzték ki kutatási célukként.
</p><p>
Előfordulhat, hogy a napelemes rendszer vagy napkollektoros rendszer ára túl magas az önerőből való finanszírozáshoz, ehhez nyújt segítséget a megújuló energia támogatása, a megújuló energiához kapcsolódó pályázatok. A cég a megújuló energiaforrásokhoz kötődő pályázatírással és az ehhez szükséges energetikai tanúsítvány elkészítésével is foglalkozik, illetve a kész rendszer folyamatos ellenőrzéséhez szükséges távfelügyelet kiépítését is vállalja. 
</p>

</div>
 
<div class="tartalom1">
<h2>
    <i class="fa fa-plug" aria-hidden="true"></i>
    Energiaklub
</h2>
<img src="images/partner/ek_logo_web.jpg" width="300px" class="float-right" style="margin-left:10px;" />

<p>
Az Energia Klub Magyarországon egyedülálló módon immár 20 éve dolgozik egy új szemléletmód elterjesztésén. Kutatásaikkal, képzéseikkel és széles körű kommunikációval a cél, hogy mind az energiát termelők, mind a felhasználók, vagy éppen a politikai döntéshozók másként viszonyuljanak az energiához. Szűkös készleteink ésszerű felhasználása, a sokszínű helyi erőforrásokon alapuló gazdaság, vagy az energiapazarló fogyasztási szokások megváltoztatása, mind-mind része a megoldásoknak, melyet a szervezet munkájával támogat. Tevékenységük az energiahatékonyság, a megújuló erőforrások, az éghajlatvédelem, a hagyományos energiahordozók és az energiapolitika területeire összpontosul.
</p>
</div>
<div class="float-none"></div>

<div class="tartalom2">
<h2>
    <i class="fa fa-plug" aria-hidden="true"></i>
    Széchényi Programiroda Nonprofit Kft.
</h2>
<img src="images/partner/szechenyi.jpg" width="300px" class="float-right" style="margin-left:10px;" />
<p>
A Széchenyi Programirodák országos hálózatát a Kormány az Új Széchenyi Tervben meghirdetett pályázóközpontúság, minőség és hatékonyság elveinek megvalósulása érdekében hozta létre 2011-ben. Feladata az Új Széchenyi Terv biztosította források elosztásának elősegítése, a potenciális és aktív pályázók, kedvezményezettek térítésmentes tájékoztatása, szakmai támogatása a pályázati folyamat teljes tartama alatt. Az irodahálózat fenti projektben meghatározott tevékenységének célja a rendelkezésre álló források lehívásának hatékonyabbá tétele, valamint a kis- és középvállalkozások, civil szervezetek és önkormányzatok pályázati rendszerbe történő nagyobb arányú belépésének elősegítése.
</p>
</div>
 
<div class="tartalom1">
<h2>
    <i class="fa fa-plug" aria-hidden="true"></i>
    Európalánta Közhasznú Egyesület
</h2>
<img src="images/partner/babozd.png" width="300px" class="float-right" style="margin-left:10px;" />
<p>
A 2010-ben alakult Európalánta Közhasznú Egyesület kiemelkedően színvonalas projektje a „Bábozd Zöldre az Otthonod” Óvodai Környezeti Nevelési Program, amely a környezettudatos életmód üzenetét adja át óvodásoknak, pedagógusaiknak és szüleiknek. A projekt központi elemei a Kabóca Bábszínház közreműködésével bemutatott bábelőadások, melyeken keresztül az energiatakarékosság, a hulladékkezelés, a fenntartható közlekedés, a vízgazdálkodás és az élővilág értékeit és fontosságát ismerik meg az óvodások.
</p>
</div>
 
<div class="tartalom2">
<h2>
    <i class="fa fa-plug" aria-hidden="true"></i>
    Termál - Egészségipari Klaszter
</h2>
<img src="images/partner/eszakklaszter.jpg" width="300px" class="float-right" style="margin-left:10px;" />
<p>
Az Észak-Alföldi Termál Klaszter Egyesület 2005. szeptember 22-én alakult meg 18 alapító taggal. Legfőbb célja, hogy elősegítse a termál- és gyógyturizmus érdekeltjeinek aktív részvételével az Észak-alföldi régió termál-, és gyógy-idegenforgalmának fejlődését, továbbá kezdeményezésekkel, javaslatokkal kívánja segíteni a termál- és gyógyturizmus résztvevőit. Ennek érdekében információs és egyeztető fórumot működtet, állásfoglalásokat készít a szakmapolitikai termálügyek megoldására és közreműködik a térség megyéinek turisztikai szempontú fejlesztési feladatainak összehangolásában is. Fontos célkitűzése, hogy tevékenységének eredményeként bővüljön a helyi turisztikai kínálat.
</p>
</div>


<div class="tartalom1">
<h2>
    <i class="fa fa-plug" aria-hidden="true"></i>
    ManagEnergy
</h2>
<img src="images/partner/managenergie1.jpg" width="300px" class="float-right" style="margin-left:10px;" />
<p>
ManagEnergy is a technical support initiative of the Intelligent Energy - Europe (IEE) programme of the European Commission which aims to assist actors from the public sector and their advisers working on energy efficiency and renewable energy at the local and regional level.
</p>
<br>

</div>
 
<div class="tartalom2">
<h2>
    <i class="fa fa-plug" aria-hidden="true"></i>
Recity Magazin
</h2>
<img src="images/partner/recity 2.jpg" width="300px" class="float-right" style="margin-left:10px;" />
<p>
A ReCity online magazin fókuszában a hosszú távú fenntarthatóságot és a környezeti értékek megőrzését maximálisan figyelembe vevő várostervezés és -fejlesztés áll. Szakmai szervezetek és szakértők bevonásával járnak utána mindannak, ami településeink fenntartható működéséhez, és az ott élők környezettudatosságához szükséges.
</p>
<br>
</div>
 
<div class="tartalom1">
<h2>
    <i class="fa fa-plug" aria-hidden="true"></i>
Greendependent Egyesület
</h2>
<img src="images/partner/greenedepent.jpg" width="300px" class="float-right" style="margin-left:10px;" />
<p>
A GreenDependent Fenntartható Megoldások Egyesülete 2005-ben alakult közhasznú szervezet. Tevékenységeiket motiválja, hogy kapcsolatot építsenek ki a kutatás és a mindennapi élet között, hogy küldetéseik szempontjából fontos eredmények minél előbb a gyakorlatba kerülhessenek. Ezért küldetésük, hogy míg nemzetközi kutatási projektekben partnerek, helyi szinten is aktívak legyenek, változást motiváljanak és példát mutassanak.
</p>
</div>
 
<div class="tartalom2">
<h2>
    <i class="fa fa-plug" aria-hidden="true"></i>
ENERGY HUNGARY ENERGETIKAI ZRT.
</h2>
<img src="images/partner/energy_hungary_logo.png" width="300px" class="float-right" style="margin-left:10px;" />
<p>
Az energy hungary küldetése az, hogy minél nagyobb mértékű energiamegtakarítást és költségcsökkentést érjenek el partnereiknél, hogy azok kevesebb energiát használjanak fel, és ezt az energiát is kedvezőbb áron szerezzék be, mint eddig. Ez a kettős megközelítés a költségcsökkentésen kívül két nagyon fontos előnyt rejt magában: egyrészt a kevesebb elfogyasztott energia kevésbé szennyezi környezetünket, másrészt a hatékonyság hosszú távú versenyképességet és fenntarthatóságot biztosít ügyfeleiknek, legyenek akár cégek, intézmények vagy önkormányzatok.
</p>
</div>